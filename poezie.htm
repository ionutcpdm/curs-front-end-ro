<!DOCTYPE html> 
<html lang="ro">
    <head>
        <meta charset="utf-8" />
        <title>Poezie</title>
    </head>
    <body>
        <h1><strong>Ecce homo</strong></h1>
        <p align="left">de Ion Minulescu</p>
        <p>Eu sunt o-mperechere de straniu</br>
            Şi comun,</br>
            De aiurări de clopot</br>
            Şi frământări de clape -</br>
            În suflet port tristeţea planetelor ce-apun,</br>
            Şi-n cântece, tumultul căderilor de ape...</br>
         </p>   
        <p>Eu sunt o cadenţare de bine</br>
           Şi de rău,</br>
           De glasuri răzvrătite</br>
           Şi resemnări târzii -</br>
           În gesturi port sfidarea a tot ce-i Dumnezeu,</br> 
           Şi-n visuri, majestatea solarei agonii...</br>
        </p>
        <p>Eu sunt o-ncrucişare de harfe</br>
           Şi trompete,</br>
           De leneşe pavane</br>
           Şi repezi farandole -</br>
           În lacrimi port minciuna tăcutelor regrete,</br>
           Şi-n râs, impertinenţa sonorelor mandole.</br>
        </p>
        <p>Eu sunt o armonie de proză</br>
           Şi de vers,</br>
           De crime</br>
           Şi idile,</br>
           De artă</br>
           Şi eres -</br>
           În craniu port Imensul, stăpân pe Univers,</br>
           Şi-n vers, voinţa celui din urmă Ne'nţeles!...</br>
        </p>
    </body>
</html>